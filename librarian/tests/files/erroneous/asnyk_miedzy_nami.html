<div xmlns:wl="http://wolnelektury.pl/functions" id="book-text">
  <div id="toc">
    <h2>Spis treści</h2>
    <ol/>
  </div>
  <h1>
    <span class="author">Adam Asnyk</span>
    <span class="title">Między nami nic nie było</span>
  </h1>
  <div class="stanza">
    <p class="verse"><a name="f1" class="target"> </a><a href="#f1" class="anchor">1</a>Między nami nic nie było!</p>
    <p class="verse">
    Żadnych zwierzeń, wyznań żadnych!</p>
    <p class="verse">
    Nic nas z sobą nie łączyło —</p>
    <p class="verse">
    Prócz wiosennych marzeń zdradnych;</p>
  </div>
  <div class="stanza">
    <p class="verse"><a name="f5" class="target"> </a><a href="#f5" class="anchor">5</a>Prócz tych woni, barw i blasków,</p>
    <p class="verse">
    Unoszących się w przestrzeni;</p>
    <p class="verse">
    Prócz szumiących śpiewem lasków</p>
    <p class="verse">
    I tej świeżej łąk zieleni;</p>
  </div>
  <div class="stanza">
    <p class="verse">Prócz tych kaskad i potoków,</p>
    <p class="verse"><a name="f10" class="target"> </a><a href="#f10" class="anchor">10</a>
    Zraszających każdy parów,</p>
    <p class="verse">
    Prócz girlandy tęcz, obłoków,</p>
    <p class="verse">
    Prócz natury słodkich czarów;</p>
  </div>
  <div class="stanza">
    <p class="verse">Prócz tych wspólnych, jasnych zdrojów,</p>
    <p class="verse">
    Z których serce zachwyt piło;</p>
    <p class="verse"><a name="f15" class="target"> </a><a href="#f15" class="anchor">15</a>
    Prócz pierwiosnków i powojów,—</p>
    <p class="verse">
    Między nami nic nie było!</p>
  </div>
</div>
