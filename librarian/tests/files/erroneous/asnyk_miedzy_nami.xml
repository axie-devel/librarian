<?xml version='1.0' encoding='utf-8'?>
<utwor><liryka_lp>
    <autor_utworu>Adam Asnyk</autor_utworu>
    <nazwa_utworu>Między nami nic nie było</nazwa_utworu>

    <strofa>Między nami nic nie było!/
    Żadnych zwierzeń, wyznań żadnych!/
    Nic nas z sobą nie łączyło ---/
    Prócz wiosennych marzeń zdradnych;</strofa>

    <strofa>Prócz tych woni, barw i blasków,/
    Unoszących się w przestrzeni;/
    Prócz szumiących śpiewem lasków/
    I tej świeżej łąk zieleni;

    <strofa>Prócz tych kaskad i potoków,/
    Zraszających każdy parów,/
    Prócz girlandy tęcz, obłoków,/
    Prócz natury słodkich czarów;</strofa>

    <strofa>Prócz tych wspólnych, jasnych zdrojów,/
    Z których serce zachwyt piło;/
    Prócz pierwiosnków i powojów,---/
    Między nami nic nie było!</strofa>
</liryka_lp></utwor>
